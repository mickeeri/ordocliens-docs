## Vision

#### Bakgrund och problembeskrivning
Juristbyrån Familjejuristerna består av två jurister som är i behov av en applikation för
hantering av klienter och rättsliga ärenden, samt tidrapportering gällande dessa. Idag
använder de sig av Excel­dokument där de har en fil för varje klient. Det är svårt att
strukturera och omständligt att lägga in arbetstimmar vilket gör att de ibland går miste om ersättning.

#### Användar- och målgrupper
Systemet ska rikta sig till mindre juristbyråer.

#### Marknad
Uppdragsgivaren har undersökt marknaden ganska väl och även varit i möten med företag som
erbjuder program som riktar sig till jurist­ och advokatbyråer, exempelvis ​ Kats, TimeApp​ och ​ Kleos​. Problemet med dessa är att de är väldigt dyra, upplevs som omoderna och innehåller fler funktioner än vad som egentligen behövs. Det är med andra ord svårt att hitta lösningar för mindre byråer.

#### Förarbete
Förarbete innefattar bland annat att sätta sig in i och försöka förstå branschen. Hur fungerar det med ärenden, klienter och ersättningsnivåer för olika typer av uppdrag? Jag behöver även undersöka säkerhetsaspekter och regler gällande lagring av personuppgifter.

#### Baskrav/Egenskaper/Features
* Det ska gå att registera klienter.
* Det ska gå att spara information om klienters motparter.
* Det ska gå att registera ärenden som tillhör klienter.
* Arbetet med ett ärende ska kunna rapporteras med datum, beskrivning och arbetad tid.
* Systemet ska generera kostnadsberäkningar utifrån det rapporterade arbetet.

#### Teknik
Applikationen kommer att vara en webblösning som består av en back-­end utvecklad med
Ruby on Rails och en front-­end som utvecklas med hjälp av AngularJS. För persistent lagring används en MySQL-­databas.

#### Utvecklingsprocess och dokumentation
Som i kursen Webbprojekt I kommer dokumentationen och arbetsprocess att bedrivas enligt
en kombination av SCRUM och Unified Process där jag delar in utvecklingen i iterationer
med avgränsade deluppgifter, samt strävar efter kontinuerlig leverans.

***

*Senast uppdaterad: 2016-03-28*
